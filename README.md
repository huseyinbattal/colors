
# Context

Context, prop’ları her seviyede manuel olarak geçmek zorunda kalmadan bileşen ağacı üzerinden veri iletmenin bir yolunu sağlar.

Tipik bir React uygulamasında veri prop’lar aracılığıyla yukarıdan aşağıya aktarılır (üst bileşenlerden alt bileşenlere). Fakat bu tür bir kullanım, uygulamadaki birçok bileşen tarafından ihtiyaç duyulan belirli tipteki prop’lar (örneğin; lokalizasyon, arayüz teması) için kullanışsız olabilir. Context, bileşen ağacın her bir seviyesi üzerinden açıkça bir prop geçirmeden, bileşenler arasında bu gibi değerleri paylaşmanın bir yolunu sağlar
